# DLA

Θεωρείστε ένα τετραγωνικό πλέγμα 2 διαστάσεων 400 x 400 και τοποθετείστε αρχικά στο κέντρο του ένα σωματίδιο.
Ακολούθως δημιουργείστε ένα κύκλο με ακτίνα 200, με κέντρο το ίδιο με αυτό του τετραγωνικού πλέγματος. Στη συνέχεια, επιλέξτε ένα νέο σωματίδιο και 
τοποθετείστε το τυχαία σε ένα σημείο στην περιφέρεια του κύκλου. Το νέο σωματίδιο εκτελεί τυχαίο περίπατο μέχρι να συμβεί ένα από τα παρακάτω ενδεχόμενα: 
(α) καταλαμβάνει μία θέση “δίπλα” στο κεντρικό σωματίδιο, σε οποιαδήποτε πλευρά του (β) φεύγει αρκετά μακριά από την αρχική περιοχή (βγαίνει εκτός 
πλέγματος). Στην περίπτωση (α) το σωματίδιο αυτό προσκολλάται στο αρχικό σωματίδιο, η διαδρομή του σταματά, και έτσι τώρα υπάρχει ενα συσσωμάτωμα δύο 
σωματιδίων. Στην περίπτωση (β) το σωματίδιο δεν θα πρέπει να φεύγει έξω απο το πλέγμα αλλά επανατοποθετείται στην περιφέρεια του κύκλου σε ένα άλλο τυχαίο 
σημείο, και συνεχίζει την διαδρομή του. Η διαδικασία επαναλαμβάνεται για τρίτο, τέταρτο σωματίδιο, κοκ. και συνεχίζεται για όσα σωματίδια χρειάζεται μέχρι 
το αναπτυσσόμενο συσσωμάτωμα από το κέντρο του κύκλου να ακουμπίσει την περιφέρεια του.
Απεικονίστε την κατάσταση του συστήματος στο τέλος της διεργασίας.

Προσπαθήστε να προσδιορίστε την φρακταλική διάσταση (fractal dimension) της δομής που δημιουργήσατε χρησιμοποιώντας την παρακάτω μέθοδο: Αρχικά επιλέγετε 
μία θέση στο πλέγμα τυχαία σε απόσταση το μέγιστο 10 πλεγματικές θέσεις από το κέντρο του κύκλου. Η θέση αυτή τώρα γίνεται το κέντρο ενός τετραγώνου με 
πλευρά L=10. Μετράτε τον αριθμό των θέσεων Μ που είναι κατηλλειμένες από σωματίδια μέσα στο τετράγωνο αυτό που έχει διαστάσεις 10x10. Στη συνέχεια, 
αυξάνετε τo L κατά 10 και δημιουργείτε ένα νέο τετράγωνο με το ίδιο κέντρο και πλευρά L=20. Υπολογίζετε τώρα το νέο Μ. Συνεχίζετε την διαδικασία 
μεγαλώνοντας την πλευρά του τετραγώνου, ώστε τελικά να έχετε 10 τέτοια τετράγωνα με το τελευταίο να έχει πλευρά L=100. Κάνετε την γραφική παράσταση του L 
ως προς Μ. Αν η δομή αυτή είναι φρακταλική τότε το πλήθος των κατειλημμένων θέσεων Μ ακολουθεί μία σχέση της μορφής M ~ L^df, με df τη φρακταλική διάσταση 
της δομής αυτής. Επομένως, απεικονίζοντας σε ένα διάγραμμα log-log την ποσότητα M για τις διάφορες τιμές του L, βρίσκουμε από την κλίση την d_f. Καθόσον 
η διαδικασία αυτή προυποθέτει την λύση με προσομοίωση πρέπει να κάνουμε Ν πραγματοποιήσεις του φαινομένου και να πάρουμε τον μέσο όρο τους. 
Επαναλαμβάνουμε λοιπόν την διαδικασία αυτή Ν=20 φορές, κρατάμε τις τιμές του Μ για τις Ν επαναλήψεις και υπολογίζουμε τον μέσο όρο των 10 τιμών του Μ. 
Τελικά βρίσκουμε την διάσταση d_f με τον παραπάνω τρόπο.

Υποσημείωση: το μοντέλο αυτό προτάθηκε στη δημοσιευμένη εργασία T.A.Witten, L.M.Sander, “Diffusion-Limited Aggregation, a Kinetic Critical Phenomenon”, 
Physical review Lettes vol 47, no 19, 1981
